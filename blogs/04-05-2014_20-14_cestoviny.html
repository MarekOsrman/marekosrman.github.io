<!DOCTYPE html>
<html>
  <head>
    <meta charset="utf-8">
	<title>M</title>
    <link href="../css/style.css" rel="stylesheet">
  </head>

<body>

<header>
	<h1>Marek<strong>Osrman</strong></h1>
</header>

<nav>
	<a 				  href="../index.html" 			title="Main page"		 >Start<div class="nav_under">your journey</div></a>
	<a class="actual" href="../blog.html" 			title="Blog"			 >Read<div class="nav_under">the blog</div></a>	
	<a 				  href="../projects.html" 		title="Projects hub"	 >Discover<div class="nav_under">my portfolio</div></a>	
	<a				  href="../about.html" 			title="About author"	 >Meet<div class="nav_under">the author</div></a>
	<a 				  href="../something.html" 		title="Interesting Stuff">Explore<div class="nav_under">something</div></a>
</nav>

<div class="full-line"></div>

<section>
  <article>
    <h1>V</h1>
	<p>
		&nbsp; jednej nie veľmi zaujímavej izbe situovanej na treťom poschodí nie veľmi zaujímavého Átriového domčeka bublal hrniec s vodou. Bola to slaná voda, ktorá by sama o sebe nebola veľmi chutná, no napriek tomu mala veľmi dôležitú úlohu. Čoskoro sa do nej ponoria malé trubičky z tvrdenej pšeničnej múky - cestoviny penne.
		<br> Takto začína jeden z mojich príjemných večerov. Keďže som obmedzený dostupným kuchynským náčiním a svojou pohodlnosťou, jedinú vec, ktorú viem uvariť sú cestoviny. Ich príprava sa však pre mňa stala delikátnym rituálom. Asi to robím dobre; chutia ľuďom, pre ktorých varím a najmä tomu najväčšiemu kritikovi zo všetkých - mne.
		<br> Posilnený komplimentmi a sebavedomím buzerujem všetkých okolo, aby varili cestoviny "správne". V kuchyni neexistuje dobrý, alebo zlý postup. Až výsledný ortieľ chuťových buniek rozhodne, čo je správne. Je však absolútne zdrcujúce vidieť ľudí ako sa trápia, frflú na rozvarené, či nedovarené cestoviny a znesväcujú toto jedlo pridávaním bohviečoho, aby zakryli svoje kuchárske nedostatky. Veď je to také ľahké! Stačí voda, soľ a čas. Žiaden olej, žiadne prelievanie studenou vodou a už vôbec nie pridávanie citrónovej šťavy. Tip - stačí si odložiť trochu vody z hrnca a tesne pred podávaním ich ňou preliať/premiešať.
		<br> A čo omáčka? Záleží na cestovinách. Ťažké, hutné druhy ako špagety, makaróny, či tagliatelle (ploché, dlhé rezance) sú lepšie s ľahkými omáčkami (carbonara, riedka boloňská, aglio olio). Naopak drobné, kusovité druhy ako farfalle (motýliky), fusilli (vrtuľky) sa hodia k hustejším omáčkam alebo ako prísada do šalátov. Všetko si treba vedieť predstaviť. Keď najbližšie dostanete chuť na cestoviny, skúste zájsť do obchodu a predstavte si to jedlo na jazyku. Skúšajte, experimentujte a ochutnávajte. Možno objavíte nové štýly, o ktorých ste ani netušili. Napríklad, jeden z mojich obľúbených výtvorov je kombinácia paradajkového základu, na cibuľke osmaženej slaninky a kúskov olív. Priateľke, ktorá za bežných okolností nemá veľmi v láske olivy, táto kombinácia chutila natoľko, že ma z času na čas presvedčí, aby som uvaril večeru.
		<br> Príprava jedla nemusí byť len o príprave jedla. Môže to byť vášeň, radosť, spoločné chvíle. Kuchyňa nie je len pre ženy. Ako muž sa nehanbím priznať, že rád varím. Práve naopak, je mužné vedieť spraviť niečo chutné. Napríklad cestoviny.

	</p>
  </article>
</section>

<footer>
	<p>Copyright: <em>Marek Osrman</em></p>
	<p>Hosted on: <a href="https://github.com/" title="GitHub">GitHub.com</a></p>
	<p>DNS by: <a href="https://www.websupport.sk/" title="Websupport.sk">Websupport.sk</a></p>
</footer>

</body>
</html>
